**Aihe:** korttipeli

Toteutetaan korttipeli, jossa pelaaja voi valita ryhmittymänsä (faction) ja koota pakan sille ominaisista sekä yleisistä
korteista ja sankareista. Pakalla voidaan pelata joko toista pelaajaa vastaan lokaalisti tai tekoälyä vastaan. Peli muistuttaa
ominaisuuksiltaan Hearthstonea, Magic the Gatheringiä ja vastaavia korttipelejä. 

Kortteina on sekä erilaisia pöydälle laitettavia hahmoja että kertakäyttöisiä taitokortteja. Hahmoilla on sekä hyökkäys että 
puolustusarvot, joilla määritellään niiden tekemä vahinko sekä kestävyys, ja jokainen hahmo voi hyökätä toista hahmoa tai 
pelaajan sankaria kerran vuorossa. Toista hahmoa hyökätessä molemmat osapuolet menettävät kestävyyttään toisen hyökkäysarvon 
verran, ja kestävyyden laskiessa nollaan hahmo poistetaan pöydästä. Hahmoilla voi lisäksi olla erityisominaisuuksia, jotka 
määritellään myöhemmin. Taitokortit voivat tehdä erinäisiä myöhemmin määriteltäviä asioita. Korttien pelaaminen maksaa myös 
resurssia, jonka toiminta määritellään myöhemmin tarkemmin.

Korttien lisäksi pelaajalla on myös sankari, jolla on suuri määrä kestävyyspisteitä ja oma(t) erityistaitonsa. Pelin tavoitteena
on tappaa vastustajan sankari. Tavoitekesto yhdelle pelille on n. 10-20 minuuttia.

Tavoitteena on, että harjoitustyön päätteeksi olisi vähintään 2 ryhmittymää, molemmille vähintään 2 sankaria ja riittävä määrä 
kortteja pelin pelaamiseksi, ja ne olisi toteutettu niin, että uusien lisääminen olisi helppoa. Peliä tulisi pystyä pelaamaan
vähintään lokaalisti kahdella pelaajalla tai yksin tekoälyä vastaan. Pelattavuutta voidaan myöhemmin laajentaa verkon yli
tapahtuvaksi.

**Käyttäjät:** pelaaja, tekoäly

**Pelaajan toiminnot:**

- Pakkojen luominen ja tallentaminen
- Pelin luominen
   - Valitaan joko moninpeli tai yksinpeli
   - Valitaan pakat molemmille osapuolille (itse tehdyistä tai valmiista)
   
**Kaikkien käyttäjien toiminnot:**

- Pelaaminen
